<h2>Πρωτοβουλία για τους Δείκτες Εξέλιξης του Πάρκινσον: Έμφαση στην Γενετική</h2>
<p>Η μελέτη της γενετικής της νόσου του Πάρκινσον θα μπορούσε να φέρει επανάσταση στην ανάπτυξη νέων θεραπειών για τους ασθενείς σε όλο τον κόσμο. Η Πρωτοβουλία για τους Δείκτες Εξέλιξης του Πάρκινσον (PPMI) μελετά άτομα με τη νόσο του Πάρκινσον και τα μέλη των οικογενειών τους για να βοηθήσει τους ερευνητές να προσδιορίσουν τα γενετικά χαρακτηριστικά που μπορούν να συμβάλλουν στην εμφάνιση και την εξέλιξη της νόσου του Πάρκινσον (Ν.Π.).</p>
<p>Η PPMI μελετά επί του παρόντος τη σύνδεση μεταξύ της Ν.Π. και την ύπαρξη μετάλλαξης στο γονίδιο SNCA - μια μετάλλαξη η οποία αυξάνει τον κίνδυνο του να παρουσιαστεί η Ν.Π. και είναι ένας πολλά υποσχόμενος στόχος έρευνας</p>
<p class="h-divider"> </p>
<h2>Συμμετάσχετε στο PPMI</h2>
<p>Είτε έχετε Ν.Π. είτε όχι, μπορεί να δικαιούστε να λάβετε γενετικές συμβουλές και εξετάσεις χωρίς κανένα κόστος για να καθοριστεί εάν πληρείτε τις προϋποθέσεις για να συμμετάσχετε στο PPMI.</p>
<p>Η PPMI αναζητά άτομα που είναι γονείς, παιδιά, αδελφοί ή αδελφές ενός ατόμου που φέρει μετάλλαξη του SNCA και τους καλεί να λάβουν δωρεάν γενετικές εξετάσεις μέσω της μελέτης PPMI. Η PPMI χρειάζεται εθελοντές με ή χωρίς τη νόσο του Πάρκινσον. Τα άτομα που δεν πάσχουν από τη νόσο του Πάρκινσον θα πρέπει να είναι 30 ετών ή μεγαλύτεροι για να συμμετάσχουν.</p>
<p class="h-divider"> </p>
<h2>Για να ξεκινήσετε, επικοινωνήστε με:</h2>
<table id="biofindDesign" class="studyDesignTable">
<tbody>
<tr>
<td colspan="4">Πανεπιστημιακό Γενικό Νοσοκομείο Αττικόν</td>
</tr>
<tr>
<td>Λεωνίδας Στεφανής</td>
<td>210-5832473</td>
<td>lstefanis@bioacademy.gr</td>
</tr>
<tr>
<td>Μαρία Σταμέλου</td>
<td>210-5832493</td>
<td>mariastamelou@gmail.com</td>
</tr>
</tbody>
</table>
<p style="margin-top: 20px;" class="h-divider"> </p>
<h2>Περισσότερες πληροφορίες σχετικά με την PPMI</h2>
<p>Η PPMI είναι μια πρωτοποριακή μελέτη για να ανακαλύψει βιοδείκτες - δείκτες της νόσου που είναι οι κρίσιμοι κρίκοι αλυσίδας που λείπουν στην αναζήτηση καλύτερης θεραπείας της νόσου του Πάρκινσον. Στα 32 κλινικά κέντρα PPMI σε 13 χώρες, σχεδόν 800 συμμετέχοντες - τυπικοί ασθενείς και τα αγαπημένα τους πρόσωπα – προσφέρουν πολύτιμα στοιχεία και βιολογικά δείγματα στην πιο πλήρη βάση δεδομένων και τράπεζα δειγμάτων για το Πάρκινσον που έχει δημιουργηθεί ποτέ. Οι πληροφορίες αυτές συνδυάζονται με ένα απλό διαδικτυακό σύστημα που επιτρέπει στους ερευνητές να έχουν πρόσβαση στα δεδομένα της μελέτης και δείγματα για συμπληρωματική έρευνα για τη Ν.Π. στα δικά τους εργαστήρια σε όλη την υδρόγειο. Επειδή η PPMI είναι μια παρατηρησιακή μελέτη, οι εθελοντές της έρευνας δεν λαμβάνουν κανένα πειραματικό φάρμακο ή εικονικό φάρμακο, αλλά συμφωνούν να συνεισφέρουν με δεδομένα και δείγματα για ένα διάστημα έως και πέντε ετών.</p>
<p>Ο εντοπισμός ενός βιοδείκτη για τη νόσο του Πάρκινσον θα ενισχύσει σημαντικά το χώρο της έρευνας για τη Ν.Π., επιτρέποντας:</p>
<ul>
<li>Έγκαιρη διάγνωση που κάποια μέρα θα θεραπεύσει κινητικά συμπτώματα νωρίτερα ή ακόμη και θα προλάβει την εμφάνισή τους</li>
<li>Βελτίωση της παρακολούθησης της νόσου για να βοηθήσει ασθενείς και κλινικούς γιατρούς να βελτιστοποιήσουν μια θεραπευτική αγωγή</li>
<li>Αποτελεσματικότερη δοκιμή νέων θεραπειών για να βελτιωθούν οι πιθανότητες επιτυχίας και να μειωθεί το κόστος και ο χρόνος εμφάνισης περισσότερων θεραπειών στην αγορά</li>
</ul>
<p style="margin-top: 10px;">Η απόφαση να λάβετε μέρος στην PPMI είναι μια ευκαιρία να ενώσετε τις δυνάμεις σας με χιλιάδες οικογένειες σε όλο τον κόσμο που έχουν δεσμευθεί να επιταχύνουν την επιστημονική πρόοδο για τη θεραπεία της νόσου του Πάρκινσον.</p>